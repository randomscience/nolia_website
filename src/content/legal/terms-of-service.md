---
title: "Terms of Service"
lastUpdated: "2026-01-12"
seo:
  title: "Terms of Service - Rules for Using Our Platform"
  description: "Our terms of service outline the rules, guidelines, and legal agreements between you and our company."
---

Regulamin serwisu internetowego
app.thekidly.com
Przed rozpoczęciem korzystania z serwisu internetowego app.noliacare.com Usługobiorcy są zobowiązani zapoznać się z treścią Regulaminu


## § 1 POSTANOWIENIA OGÓLNE

Serwis internetowy działający pod adresem app.noliacare.com prowadzony jest przez CONNECT 4 KIDS SPÓŁKA Z OGRANICZONĄ ODPOWIEDZIALNOŚCIĄ wpisaną do Rejestru Przedsiębiorców przez SĄD REJONOWY W LUBLIN-WSCHÓD W LUBLINIE Z SIEDZIBĄ W ŚWIDNIKU, VI WYDZIAŁ GOSPODARCZY KRAJOWEGO REJESTRU SĄDOWEGO pod numerem KRS: 0001008474, kapitał zakładowy: 79 200,00 zł, NIP: 7123446524, REGON: 523942154, adres wykonywania działalności oraz adres do doręczeń: ul. Tomasza Zana 11A, 20-601 Lublin, adres poczty elektronicznej (e-mail): <kontakt@connect4kids.pl> numer telefonu: +48 512 412 000.

Serwis działa na zasadach określonych w niniejszym Regulaminie.
Regulamin określa rodzaje i zakres usług świadczonych drogą elektroniczną przez Serwis app.noliacare.com, zasady świadczenia tych usług, warunki zawierania i rozwiązywania umów o świadczenie usług drogą elektroniczną, a także tryb postępowania reklamacyjnego.
Każdy Usługobiorca z chwilą podjęcia czynności zmierzających do korzystania z Usług Elektronicznych Serwisu app.noliacare.com, zobowiązany jest do przestrzegania postanowień niniejszego Regulaminu.
Serwis oraz Usługodawca nie prowadzą sprzedaży Usług prezentowanych w Serwisie.
Serwis nie jest stroną stosunków prawnych pomiędzy Usługobiorcami, wynikających oraz bezpośrednio związanych z zamieszczonymi ogłoszeniami i wizytówkami.
Usługobiorcy odpowiadają za skutki niewykonania lub nienależytego wykonania zaciągniętych przez siebie ich wzajemnych zobowiązań.
Usługodawca nie odpowiada za brak zainteresowania na zamieszczone ogłoszenia oraz wizytówki.

Partner jest zobowiązany do tego, aby treści opisowe ogłoszeń oraz wizytówek prezentowanych w Serwisie oraz ich dostępność były aktualne i zgodne ze stanem faktycznym. Treść ogłoszenia lub wizytówki powinna być przygotowana przez Partnera w sposób zgodny z rzeczywistością, rzetelny i kompletny oraz nie może wprowadzać w błąd Użytkowników, w szczególności co do istoty lub właściwości.
W Serwisie obowiązuje zakaz prezentowania oraz świadczenia usług zabronionych przez przepisy powszechnie obowiązujące.

Serwis stanowi system służący do:
1. prezentowania Usług przez Partnerów,
1. rezerwowania Usług przez Placówki,
1. zapisywania Uczniów na udział w określonej Usłudze przez Rodziców poprzez Rezerwację.

Wszystkie nazwy handlowe, nazwy produktów, firm i ich logo użyte na stronie internetowej Serwisu pod adresem app.noliacare.com należą do ich właścicieli i są używane wyłącznie w celach identyfikacyjnych. Mogą być one zastrzeżonymi znakami towarowymi. Wszystkie materiały, opisy i zdjęcia prezentowane na stronie internetowej Serwisu pod adresem app.noliacare.com użyte są w celach informacyjnych.

W sprawach nieuregulowanych w niniejszym Regulaminie mają zastosowanie przepisy:
1. kodeksu cywilnego,
1. ustawy o prawach konsumenta z dnia 30 maja 2014 r.,
1. ustawy o prawie autorskim i prawach pokrewnych z dnia 4 lutego 1994 r.,
1. ustawy o świadczeniu usług drogą elektroniczną z dnia 18 lipca 2002 r.
1. oraz inne właściwe przepisy prawa polskiego.

## § 2 DEFINICJE

* **PANEL** – system teleinformatyczny prowadzony przez Usługodawcę, umożliwiający składanie Zamówień, dokonywanie Rezerwacji oraz zarządzanie Kontem Rodzica, Kontem Placówki i Kontem Partnera zarówno za pośrednictwem Serwisu jak i Aplikacji.
* **SERWIS** – serwis internetowy Usługodawcy działający pod adresem app.noliacare.com umożliwiający Usługobiorcy korzystanie z wszystkich funkcjonalności dostępnych w ramach Panelu.
* **APLIKACJA** – aplikacja Usługodawcy w pełni skonfigurowana z Serwisem za pomocą wspólnego Panelu, umożliwiająca Usługobiorcy korzystanie z wszystkich funkcjonalności dostępnych w ramach Panelu.
* **USŁUGODAWCA** – CONNECT 4 KIDS SPÓŁKA Z OGRANICZONĄ ODPOWIEDZIALNOŚCIĄ wpisaną do Rejestru Przedsiębiorców przez SĄD REJONOWY W LUBLIN-WSCHÓD W LUBLINIE Z SIEDZIBĄ W ŚWIDNIKU, VI WYDZIAŁ GOSPODARCZY KRAJOWEGO REJESTRU SĄDOWEGO pod numerem KRS: 0001008474, kapitał zakładowy: 79 200,00 zł, NIP: 7123446524, REGON: 523942154, adres wykonywania działalności oraz adres do doręczeń: ul. Tomasza Zana 11A, 20-601 Lublin, adres poczty elektronicznej (e-mail): kontakt@connect4kids.pl numer telefonu: +48 512 412 000.
* **USŁUGOBIORCA** – osoba fizyczna, osoba prawna albo jednostka organizacyjna nieposiadająca osobowości prawnej, której ustawa przyznaje zdolność prawną (Placówka, Rodzic lub Partner), korzystająca z Usługi Elektronicznej.
RODZIC – Usługobiorca, będący Konsumentem, który założył Konto Rodzica w Serwisie.
* **PARTNER** – Usługobiorca będący Przedsiębiorcą, zamieszczający ogłoszenie dotyczące określonej Usługi lub Usług albo wizytówkę.
* **PLACÓWKA** – Placówka w rozumieniu ustawy Prawo Oświatowe z dnia 14 grudnia 2016 r.
* **PRZEDSIĘBIORCA** – osoba fizyczna, osoba prawna i jednostka organizacyjna, o której mowa w art. 331 Kodeksu cywilnego (tj. jednostka organizacyjna niebędąca osobą prawną, której ustawa przyznaje zdolność prawną), prowadząca we własnym imieniu działalność gospodarczą lub zawodową.
* **KONSUMENT** – osoba fizyczna, która dokonuje z przedsiębiorcą czynności prawnej niezwiązanej bezpośrednio z jej działalnością gospodarczą lub zawodową.
* **REGULAMIN** – niniejszy regulamin Serwisu.
* **USŁUGA ELEKTRONICZNA** – usługa świadczona drogą elektroniczną przez Usługodawcę na rzecz Usługobiorcy za pośrednictwem Serwisu.
* **FORMULARZ REJESTRACJI** – formularz dostępny na stronie internetowej Serwisu umożliwiający stworzenie Konta. Formularz Rejestracji umożliwia stworzenie Konta odpowiadającego konkretnemu Usługobiorcy jako Partner, Rodzic lub Placówka. Warunkiem niezbędnym do założenia Konta w Serwisie jest zapoznanie się i akceptacja Regulaminu. Usługobiorca jest odpowiedzialny za poufność swojego hasła.
* **KONTO (PROFIL) RODZICA** – oznaczony indywidualną nazwą (numer telefonu i adres e-mail) oraz hasłem podanym przez Użytkownika, zbiór zasobów w systemie teleinformatycznym Usługodawcy, w którym gromadzone są dane Rodzica, w tym dane o złożonych rezerwacjach. Użytkownik może zalogować się do Serwisu również poprzez Aplikację.
* **KONTO (PROFIL) PARTNERA** – oznaczony indywidualną nazwą (loginem) oraz hasłem podanym przez Partnera, zbiór zasobów w systemie teleinformatycznym Usługodawcy, w którym gromadzone są dane Partnera, w tym dane o złożonych Zamówieniach. Partner może zalogować się do Serwisu również poprzez Aplikację.
* **KONTO (PROFIL) PLACÓWKI** – oznaczony indywidualną nazwą (loginem) oraz hasłem podanym przez Placówkę, zbiór zasobów w systemie teleinformatycznym Usługodawcy, w którym gromadzone są dane Placówki, w tym dane o złożonych Zamówieniach. Placówka może zalogować się do Serwisu również poprzez Aplikację.
* **NEWSLETTER** – Usługa Elektroniczna pozwalająca Usługobiorcy na subskrybowanie i otrzymywanie na podany przez Usługobiorcę adres e-mail bezpłatnych informacji pochodzących od Usługodawcy, dotyczących Serwisu.
* **USŁUGA** – prezentowana w Serwisie Usługa, będąca przedmiotem Umowy między Rodzicem lub Placówką, a Partnerem.
* **UMOWA** – Umowa o świadczenie Usługi zawarta między Rodzicem lub Placówką, a Partnerem.
* **SYSTEM OPINII** – Usługa Elektroniczna udostępniona Użytkownikom przez Usługodawcę, umożliwiająca zamieszczanie opinii dotyczących Usług i Partnerów.
* **WYSZUKIWARKA** – Usługa Elektroniczna udostępniona Usługobiorcom przez Usługodawcę, umożliwiająca wyszukiwanie określonych ogłoszeń, treści, wizytówek na podstawie podanych przez Usługobiorców danych.
* **FORMULARZ ZAMIESZCZANIA OGŁOSZEŃ/WIZYTÓWEK** – formularz dostępny w ramach Konta Partnera po zalogowaniu, umożliwiający zamieszczenie ogłoszenia lub wizytówki.
* **FORMULARZ REZERWACJI** – formularz umożliwiający Rodzicowi dokonanie Rezerwacji na Usługę u wybranego Partnera.
* **REZERWACJA** – oświadczenie woli Rodzica informujące o chęci skorzystania z Usługi prezentowanej w Serwisie przez Partnera.
* **UMOWA SPRZEDAŻY** – umowa sprzedaży Usługi zawarta między Partnerem, a Placówką/Rodzicem za pośrednictwem Serwisu.
* **ZAMÓWIENIE** – oświadczenie woli Rodzica lub Placówki, stanowiące ofertę zawarcia Umowy Sprzedaży Usługi z Partnerem.
* **FORMULARZ ZAMÓWIENIA** – formularz dostępny na stronie internetowej app.noliacare.com umożliwiający złożenie Zamówienia.
* **PROWIZJA** – kwota należna Usługodawcy od Partnera za zawarte za pośrednictwem Serwisu Umowy Sprzedaży. Prowizja stanowi określony ułamek ceny, którą Placówka lub Rodzic zapłacił Partnerowi z tytułu zawartej Umowy Sprzedaży.
* **OKRES ROZLICZENIOWY** – okres, za który Partner będzie zobowiązany do zapłaty Prowizji z tytułu zawartych za pośrednictwem Serwisu Umów Sprzedaży. Okres Rozliczeniowy trwa od 1 do ostatniego dnia każdego miesiąca kalendarzowego.

## § 3 RODZAJ I ZAKRES USŁUG ELEKTRONICZNYCH

Usługodawca umożliwia za pośrednictwem Serwisu korzystanie z Usług Elektronicznych takich jak:
1. założenie Konta za pośrednictwem Formularza Rejestracji i prowadzenie go w jednym z trzech wariantów: a) Konto Rodzica, b) Konto Placówki, c) Konto Partnera,
1. Newsletter,
1. System Opinii,
1. Wyszukiwarka,
1. Formularz Zamieszczania Ogłoszeń/Wizytówek,
1. Formularz Rezerwacji,
1. Formularz Zamówienia,
1. Zawieranie Umów Sprzedaży Usług

Świadczenie Usług Elektronicznych na rzecz Usługobiorców w Serwisie odbywa się na warunkach określonych w Regulaminie.
Usługodawca ma prawo do zamieszczania na stronie Serwisu treści reklamowych. Treści te stanowią integralną część Serwisu i prezentowanych w nim materiałów.

## § 4 WARUNKI ŚWIADCZENIA I ZAWIERANIA UMÓW O ŚWIADCZENIE USŁUG ELEKTRONICZNYCH

Świadczenie Usług Elektronicznych określonych w § 3 pkt od 1.1 do 1.7 Regulaminu przez Usługodawcę jest nieodpłatne. Usługa Elektroniczna, o której mowa w § 3 pkt 1.8 jest płatna w postaci Prowizji, którą Partner obowiązany jest uiścić na zasadach określonych w § 7 pkt 6.
Usługobiorca może korzystać z Usług Elektronicznych wskazanych w § 3 zarówno za pośrednictwem strony Serwisu jak i za pośrednictwem Aplikacji.
Okres na jaki umowa zostaje zawarta:
1. mowa o świadczenie Usługi Elektronicznej polegającej na prowadzeniu Konta zawierana jest na czas nieoznaczony,
1. umowa o świadczenie Usługi Elektronicznej polegającej na korzystaniu z Newslettera zawierana jest na czas nieoznaczony,
1. umowa o świadczenie Usługi Elektronicznej polegającej na korzystaniu z Systemu Opinii zawierana jest na czas oznaczony i ulega rozwiązaniu z chwilą zamieszczenia opinii, komentarza lub zaprzestania zamieszczania jej przez Użytkownika. Usługobiorca zobowiązuje się:
a) nie dodawać nieprawdziwych lub wprowadzających w błąd opinii dotyczących świadczonych przez Partnerów Usług,
b) dodawać obiektywne opinie w ramach prawa do swobodnego wyrażania opinii, głównie w celu udostępnienia innym Użytkownikom możliwości stworzenia indywidualnej oceny świadczonych przez Partnerów Usług,
c) nie upubliczniać danych osobowych bez zgody osób, których dane te lub opinia dotyczą bez wyraźnej ich zgody, chyba że przepis prawa stanowi, że dane takiej osoby można upubliczniać bez jej zgody.
1. umowa o świadczenie Usługi Elektronicznej polegającej na korzystaniu z Wyszukiwarki, zawierana jest na czas oznaczony i ulega rozwiązaniu z chwilą zaprzestania korzystania z tej Usługi Elektronicznej przez Użytkownika,
1. umowa o świadczenie Usługi Elektronicznej polegającej na zamieszczeniu ogłoszenia lub wizytówki w Serwisie zawierana jest na czas oznaczony i ulega rozwiązaniu z chwilą upływu terminu na jaki została zawarta,
1. umowa o świadczenie Usługi Elektronicznej polegającej na umożliwieniu dokonania Rezerwacji w Serwisie zawierana jest na czas oznaczony i ulega rozwiązaniu z chwilą dokonania Rezerwacji albo zaprzestania jej składania przez Użytkownika,
1. umowa o świadczenie Usługi Elektronicznej polegającej na umożliwieniu złożenia Zamówienia w Serwisie zawierana jest na czas oznaczony i ulega rozwiązaniu z chwilą złożenia Zamówienia albo zaprzestania jego składania przez Usługobiorcę,
1. umowa o świadczenie Usługi Elektronicznej polegającej na możliwości zawierania Umów Sprzedaży Usług za pośrednictwem Serwisu jest zawierana na czas oznaczony i ulega rozwiązaniu z chwilą skorzystania z możliwością zawarcia Umowy Sprzedaży lub rezygnacji z zawierania Umowy Sprzedaży
W
ymagania techniczne niezbędne do współpracy z systemem teleinformatycznym, którym posługuje się Usługodawca:
1. komputer lub urządzenie mobilne z dostępem do Internetu,
1. dostęp do poczty elektronicznej,
1. przeglądarka internetowa,
1. włączenie w przeglądarce internetowej Cookies oraz Javascript.

Usługobiorca zobowiązany jest do korzystania z Serwisu w sposób zgodny z prawem i dobrymi obyczajami mając na uwadze poszanowanie dóbr osobistych i praw własności intelektualnej osób trzecich.
Usługobiorca zobowiązany jest do wprowadzania danych zgodnych ze stanem faktycznym.
Usługobiorcę obowiązuje zakaz dostarczania treści o charakterze bezprawnym.

## § 5 ŚWIADCZENIE USŁUG PRZEZ PARTNERÓW

Informacje dotyczące Usługi oraz jej zamawiania.
1. Partnerzy prowadzą sprzedaż Usług prezentowanych za pośrednictwem ich Profili oraz ogłoszeń w Serwisie,
1. informacje znajdujące się na stronie internetowej Serwisu nie stanowią oferty w rozumieniu przepisów prawa. Placówka, składając Zamówienie, składa ofertę kupna określonej Usługi na warunkach podanych w jej opisie,
1. cena Usługi uwidoczniona na stronie internetowej Serwisu podana jest w złotych polskich (PLN) i zawiera wszystkie składniki, w tym podatek VAT,
1. cena Usługi uwidoczniona na stronie Serwisu jest wiążąca w chwili złożenia przez Placówkę Zamówienia. Cena ta nie ulegnie zmianie niezależnie od zmian cen w Serwisie, które mogą się pojawić w odniesieniu do poszczególnych Usług po złożeniu przez Placówkę Zamówienia,
1. zamówienia można składać poprzez witrynę internetową za pomocą Formularza Zamówień (Serwis app.noliacare.com) – 24 godziny na dobę przez cały rok,
1. w celu złożenia Zamówienia, Placówka ma obowiązek rejestracji Konta w Serwisie,
1. warunkiem złożenia Zamówienia w Serwisie przez Placówkę jest zapoznanie się z Regulaminem i akceptacja jego postanowień w czasie składania Zamówienia, a także zapoznanie się i akceptacja z warunkami świadczenia Usług przez Partnera.
Zawarcie Umowy Sprzedaży.
1. Do zawarcia Umowy Sprzedaży, niezbędne jest wcześniejsze złożenie Zamówienia zgodnie z pkt 1.5 oraz 1.7 Regulaminu,
1. po złożeniu Zamówienia Usługodawca niezwłocznie potwierdza jego otrzymanie,
1. potwierdzenie przyjęcia Zamówienia, o którym mowa w pkt 2.2 niniejszego paragrafu powoduje związanie Placówki jej Zamówieniem. Potwierdzenie otrzymania Zamówienia następuje poprzez przesłanie wiadomości e-mail, która zawiera potwierdzenie wszystkich istotnych elementów Zamówienia,
1. z chwilą otrzymania przez Placówkę wiadomości e-mail, o której mowa w pkt 2.3 niniejszego paragrafu, zostaje zawarta Umowa Sprzedaży między Partnerem, a Placówką,
1. każda Umowa Sprzedaży będzie potwierdzana dowodem zakupu, który będzie wysyłany pocztą elektroniczna na adres mailowy Placówki podany w Formularzu Zamówienia.
Sposoby płatności.
1. Usługodawca udostępnia płatność za pośrednictwem elektronicznego systemu płatności PayU,
1. w przypadku płatności za pośrednictwem elektronicznego systemu płatności Placówka dokonuje zapłaty przed rozpoczęciem świadczenia (z góry) lub po zakończonym świadczeniu z danym okresie rozliczeniowym (z dołu). Elektroniczny system płatności umożliwia dokonanie płatności za pomocą karty kredytowej lub szybkiego przelewu z wybranych polskich oraz zagranicznych banków,
1. warunki płatności pomiędzy Placówką, a Partnerem, mogą zostać dostosowane w porozumieniu utrwalonym na trwałym nośniku i zawartym pomiędzy stronami,
1. płatność pomiędzy Rodzicem, a Partnerem lub Rodzicem, a Placówką, jest zawsze realizowana z góry, przed świadczeniem określonej Usługi.
Reklamacja.
1. Niezgodność Usługi z Umową Sprzedaży lub inne jej wady nie stanowią przedmiotu odpowiedzialności Usługodawcy,
1. wszelkie roszczenia reklamacyjne powinny być kierowane do Partnera odpowiedzialnego za świadczenie danej Usługi,
1. sposób kierowania roszczeń reklamacyjnych oraz ich rozpatrywania określa Partner.
Odstąpienie od umowy.
1. Sposób i możliwość odstąpienia od umowy zawartej z Partnerem określają przepisy prawa powszechnie obowiązującego oraz warunki świadczenia usług ustalone przez każdego Partnera.

## § 6 DOKONYWANIE REZERWACJI

W celu zarezerwowania Usługi u konkretnego Partnera Rodzic musi dokonać Rezerwacji poprzez wypełnienie Formularza Rezerwacji ze wskazaniem wszelkich wymaganych w formularzu danych.
Do skutecznego zarezerwowania Usługi dochodzi dopiero z momentem otrzymania przez Rodzica potwierdzenia przyjęcia Rezerwacji przesłanego przez Partnera. Potwierdzenie otrzymania Rezerwacji następuje poprzez przesłanie wiadomości na Konto Rodzica lub adres mailowy Rodzica i zawiera wszystkie istotne postanowienia dotyczące zawartej między Partnerem a Rodzicem Umowy (w tym informacje dotyczące możliwości oraz skutków odwołania Rezerwacji). Z chwilą otrzymania potwierdzenia, o którym mowa w zdaniu poprzednim, Rodzic oraz Partner są związani Rezerwacją.
Płatność za rezerwowaną Usługę może odbywać się pomiędzy Rodzicem i Partnerem lub pomiędzy Placówką i Partnerem, na zasadach określonych w opisie prezentowanej za pośrednictwem Serwisu Usługi lub warunkach sprzedaży ustalonych indywidualnie przez Partnera.
Stronami zawartej w ten sposób Umowy o świadczenie Usługi jest Rodzic lub Placówka (w zależności od podmiotu zobowiązanego do zapłaty ceny) oraz Partner.

## § 7 PARTNERZY

Partner, w celu prezentowania swoich Usług w Serwisie ma obowiązek założenia Konta Partnera.
W celu założenia Konta, Partner ma obowiązek:
1. wejść w Formularz Rejestracji,
1. wprowadzić wszystkie wymagane dane zgodnie ze stanem rzeczywistym,
1. zaakceptować Regulamin oraz Politykę Prywatności Serwisu,
1. zweryfikować Konto Partnera za pośrednictwem linku przesłanego na wskazany adres e-mail.

W celu prezentowania swoich Usług Placówkom oraz Rodzicom, Partner powinien skorzystać z Formularza Zamieszczania Ogłoszeń/Wizytówek.
Wprowadzane do Formularza Zamieszczania Ogłoszeń/Wizytówek informacje powinny być zgodne ze stanem rzeczywistym. Wszelkie naruszenia przepisów powszechnie obowiązujących oraz dóbr osobistych osób trzecich dokonane za pośrednictwem Formularza stanowią podstawę do usunięcia Ogłoszenia/Wizytówki lub Konta Partnera.
Partner jest zobowiązany do wypełniania wszelkich obowiązków, które przepisy powszechnie obowiązujące nakładają na niego w związku ze sprzedażą Usług na odległość, zwłaszcza w zakresie ochrony przysługującej Konsumentom. Niewypełnianie tych obowiązków oraz odpowiedzialność z tego tytułu obciążają wyłącznie Partnera.
Prowizja z tytułu zawarcia Umowy Sprzedaży za pośrednictwem Serwisu.
1. Partner jest obowiązany do zapłaty Prowizji z tytułu każdej Umowy Sprzedaży zawartej za pośrednictwem Serwisu,
1. Prowizja stanowi 5 % Ceny, za którą sprzedana została Usługa,
1. Prowizja powinna zostać uiszczona na rachunek bankowy wskazany w stosownej fakturze w terminie 7 dni roboczych od zakończenia Okresu Rozliczeniowego,
1. na wartość Prowizji Usługodawca wystawi Partnerowi fakturę VAT w terminie 7 dni roboczych od zakończenia Okresu Rozliczeniowego,
1. Prowizja nie będzie naliczana lub zostanie zwrócona w przypadku odstąpienia od Umowy przez Rodzica lub niezapłacenia Ceny Usługi bez winy Partnera, na podstawie przepisów prawa powszechnie obowiązującego.

## § 8 WARUNKI ROZWIĄZYWANIA UMÓW O ŚWIADCZENIE USŁUG ELEKTRONICZNYCH

Wypowiedzenie umowy o świadczenie Usługi Elektronicznej:
1. wypowiedzeniu może ulec umowa o świadczenie Usługi Elektronicznej o charakterze ciągłym i bezterminowym (np. prowadzenie Konta, Newsletter),
1. Usługobiorca może wypowiedzieć umowę ze skutkiem natychmiastowym i bez wskazywania przyczyn poprzez przesłanie stosownego oświadczenia za pośrednictwem poczty elektronicznej na adres: kontakt@connect4kids.pl lub poprzez usunięcie Konta w Serwisie,
1. Usługodawca może wypowiedzieć umowę o świadczenie usługi drogą elektroniczną w przypadku, gdy Usługobiorca narusza Regulamin, w szczególności, gdy dostarcza treści o charakterze bezprawnym po bezskutecznym wcześniejszym wezwaniu do zaprzestania naruszeń z wyznaczeniem odpowiedniego terminu. Umowa w takim wypadku wygasa po upływie 5 dni od dnia złożenia oświadczenia woli o jej wypowiedzeniu (okres wypowiedzenia),
1. wypowiedzenie prowadzi do ustania stosunku prawnego ze skutkiem na przyszłość.

Usługodawca i Usługobiorca mogą rozwiązać umowę o świadczenie Usługi Elektronicznej w Serwisie, w każdym czasie w drodze porozumienia stron.
Usługodawca może wypowiedzieć umowę o świadczenie Usługi Elektronicznej ze skutkiem natychmiastowym i bez wskazywania przyczyn poprzez przesłanie Usługobiorcy niebędącemu Konsumentem oświadczenia o wypowiedzeniu.

## § 9 TRYB POSTĘPOWANIA REKLAMACYJNEGO

Reklamacje związane ze świadczeniem Usług Elektronicznych przez Usługodawcę:
1. reklamacje związane ze świadczeniem Usług Elektronicznych za pośrednictwem Serwisu Usługobiorca może składać za pośrednictwem poczty elektronicznej na adres: reklamacje@noliacare.com
1. w powyższej wiadomości e-mail, należy podać jak najwięcej informacji i okoliczności dotyczących przedmiotu reklamacji, w szczególności rodzaj i datę wystąpienia nieprawidłowości oraz dane kontaktowe. Podane informacje znacznie ułatwią i przyspieszą rozpatrzenie reklamacji przez Usługodawcę,
1. rozpatrzenie reklamacji przez Usługodawcę następuje niezwłocznie, nie później niż w terminie 14 dni,
1. odpowiedź Usługodawcy w sprawie reklamacji jest wysyłana na adres e-mail Usługobiorcy podany w zgłoszeniu reklamacyjnym lub w inny podany przez Usługodawcę sposób.

Usługodawca i Usługobiorca mogą rozwiązać umowę o świadczenie Usługi Elektronicznej w każdym czasie w drodze porozumienia stron.

## § 10 WŁASNOŚĆ INTELEKTUALNA

Wszystkie treści zamieszczone na stronie internetowej pod adresem app.noliacare.com korzystają z ochrony prawnoautorskiej i (z wyjątkiem treści zamieszczanych przez Usługobiorców oraz elementów wykorzystywanych na zasadach licencji, przeniesienia praw autorskich lub dozwolonego użytku) są własnością CONNECT 4 KIDS SPÓŁKA Z OGRANICZONĄ ODPOWIEDZIALNOŚCIĄ wpisanej do Rejestru Przedsiębiorców przez SĄD REJONOWY W LUBLIN-WSCHÓD W LUBLINIE Z SIEDZIBĄ W ŚWIDNIKU, VI WYDZIAŁ GOSPODARCZY KRAJOWEGO REJESTRU SĄDOWEGO pod numerem KRS: 0001008474, kapitał zakładowy: 79 200,00 zł, NIP: 7123446524, REGON: 523942154, adres wykonywania działalności oraz adres do doręczeń: ul. Tomasza Zana 11A, 20-601 Lublin, adres poczty elektronicznej (e-mail): kontakt@connect4kids.pl numer telefonu: +48 512 412 000 Usługobiorca ponosi pełną odpowiedzialność za szkodę wyrządzoną Usługodawcy, będącą następstwem użycia jakiejkolwiek zawartości strony app.thekidly.com, bez zgody Usługodawcy.
Jakiekolwiek wykorzystanie przez kogokolwiek, bez wyraźnej pisemnej zgody Usługodawcy, któregokolwiek z elementów składających się na treść oraz zawartość strony app.thekidly.com stanowi naruszenie prawa autorskiego przysługującego Usługodawcy i skutkuje odpowiedzialnością cywilnoprawną oraz karną.
Usługobiorca przesyłając Serwisowi zdjęcie oraz inne treści cyfrowe ponosi wyłączną odpowiedzialność za naruszenia autorskich praw majątkowych i pokrewnych oraz dóbr osobistych osób trzecich z tego tytułu, a w wypadku wystąpienia przez jakąkolwiek osobę z jakimikolwiek roszczeniami lub żądaniami w stosunku do Serwisu lub Usługodawcy w tym zakresie, zobowiązuję się zwolnić Serwis lub Usługodawcę z wszelkiej odpowiedzialności oraz do całkowitego zaspokojenia roszczeń osób trzecich.

## § 11 ODPOWIEDZIALNOŚĆ

Usługodawca dołoży wszelkich starań, aby dane dostępne w Serwisie były kompletne i aktualne oraz prezentowane z należytą starannością, z uwzględnieniem istniejących okoliczności faktycznych i prawnych, w granicach dopuszczalnych przez prawo.
Usługodawca wypełnia wszystkie obowiązki wymagane przez Rozporządzenie Parlamentu Europejskiego i Rady (UE) 2022/2065 z dnia 19 października 2022 r. w sprawie jednolitego rynku usług cyfrowych oraz zmiany dyrektywy 2000/31/WE (akt o usługach cyfrowych) oraz wyznacza punkt kontaktowy w rozumieniu Aktu o Usługach Cyfrowych (DSA) w miejscu swej siedziby, o której mowa w § 2 niniejszego Regulaminu lub pod adresem e-mail: kontakt@connect4kids.pl.

Niedopuszczalne jest zamieszczanie treści bezprawnych za pośrednictwem Serwisu (poprzez komentarze, opinie etc.), a także treści:
1. niezwiązane z tematyką Serwisu,
1. bezpodstawnie naruszające dobre imię Usługodawcy,
1. zawierające słowa powszechnie uznawane za niecenzuralne,
1. promujące działalność konkurencyjną względem Usługodawcy.
1 przypadku publikowania treści, o których mowa w pkt 3, Usługodawca ma możliwość ich moderacji (odmowa publikacji treści, depozycjonowanie treści, usunięcie treści, uniemożliwienie dostępu do treści, ograniczenie lub wyłączenie monetyzacji treści, zawieszenie lub zamknięcie konta użytkownika, zawieszenie lub zakończenie świadczenia usługi na rzecz użytkownika).

W przypadku automatycznego moderowania publikowanych przez Usługobiorców treści za pośrednictwem algorytmu, Usługobiorcy nie tracą uprawnienia do odwołania się od decyzji Usługodawcy. Odwołać można się za pośrednictwem adresu e-mail: kontakt@connect4kids.pl. Odwołując się należy opisać zwięźle zaistniały stan faktyczny oraz uzasadnić powody odwołania. Usługodawca rozpatrzy odwołanie w sposób wskazany przez przepisy Aktu o Usługach Cyfrowych w terminie 14 dni.
Usługobiorca, który stwierdzi naruszenie zasad opisanych w niniejszym paragrafie ma możliwość zgłoszenia niedozwolonych treści publikowanych w Serwisie za pośrednictwem adresu e-mail: kontakt@connect4kids.pl.

Zgłoszenie, o którym mowa w pkt 6, musi zawierać następujące elementy:
1. wystarczająco uzasadnione wyjaśnienie powodów, dla których Usługobiorca zarzuca, że odpowiednie informacje stanowią nielegalne treści;
1. jasne wskazanie przez Usługobiorcę dokładnej elektronicznej lokalizacji informacji, takiej jak dokładny adres URL lub dokładne adresy URL oraz, w stosownych przypadkach, dodatkowe informacje umożliwiające identyfikację nielegalnych treści, stosownie do rodzaju treści i konkretnego rodzaju usługi hostingu;
1. imię i nazwisko lub nazwę oraz adres e-mail Usługobiorcy dokonującego zgłoszenia, z wyjątkiem zgłoszenia dotyczącego informacji uznawanych za związane z jednym z przestępstw, o których mowa w art. 3–7 dyrektywy 2011/93/UE;
1. oświadczenie potwierdzające powzięte w dobrej wierze przekonanie Usługobiorcy dokonującego zgłoszenia, że informacje i zarzuty w nim zawarte są prawidłowe i kompletne.

Usługodawca potwierdzi otrzymanie zgłoszenia, o którym mowa w pkt 6 niniejszego paragrafu oraz poinformuje o pozytywnym lub negatywnym jego rozpatrzeniu bez zbędnej zwłoki.

W przypadku uznania zgłoszenia, o którym mowa w pkt 6 za zasadne, Usługobiorca w miarę możliwości poinformuje Usługobiorcę odpowiedzialnego za naruszenie o fakcie dokonania moderacji opublikowanych przez niego treści wraz z wymaganym uzasadnieniem.
W przypadku gdy Usługodawca poweźmie jakiekolwiek informacje dające podstawę do podejrzenia, że popełniono, popełnia się lub może dojść do popełnienia przestępstwa zagrażającego życiu lub bezpieczeństwu osoby lub osób, natychmiast informuje o swoim podejrzeniu organy ścigania lub organy sądowe wraz z uzasadnieniem swoich podejrzeń i przekazaniem znanych mu informacji.

Usługodawca informuje Usługobiorców o istotnych zmianach Regulaminu.

Usługobiorcy ponoszą pełną odpowiedzialność za złamanie prawa bądź szkodę wywołaną ich działaniami w Serwisie, w szczególności podaniem nieprawdziwych danych, ujawnieniem informacji niejawnej lub innych tajemnic ustawowo chronionych, naruszeniem dóbr osobistych lub praw autorskich oraz praw pokrewnych, a także przetwarzaniem danych osobowych Usługobiorców niezgodnie z celami Serwisu lub z naruszeniem przepisów ustawy o ochronie danych osobowych.
Usługodawca zobowiązuje się w miarę możliwości informować z wyprzedzeniem Usługobiorców o możliwych zakłóceniach w funkcjonowaniu Serwisu, w szczególności o przerwach w dostępie.
Usługodawca podejmuje wszelkie starania, aby zapewnić prawidłowe funkcjonowanie Serwisu pod względem formalnym i prawnym.
Usługodawca będzie uwzględniał wszelkie zmiany przepisów prawnych i dokonywał aktualizacji Serwisu zgodnie w tymi zmianami.
Aktualizacja systemu Serwisu dokonywana będzie przez Usługodawcę bez obciążania Usługobiorców dodatkowymi kosztami.
Usługodawca podejmuje wszelkie środki, w celu ochrony danych Usługobiorców.

Usługodawca nie jest odpowiedzialny w stosunku do Usługobiorców będących Przedsiębiorcami:
1. za jakiekolwiek szkody i straty bezpośrednio lub pośrednio (łącznie ze szkodami z tytułu utraty zysków z prowadzenia przedsiębiorstwa, przerw w działalności przedsiębiorstwa lub utraty informacji gospodarczej oraz innymi szkodami o charakterze majątkowym), powstałe z powodu użycia, niemożliwości użycia lub błędnego działania oprogramowania Serwisu, szkody powstałe w wyniku wyłączenia lub awarii systemu teleinformatycznego, awarii sieci energetycznej,
1. w związku z niewłaściwym korzystaniem z Serwisu przez Usługobiorcę niebędącego Konsumentem oraz nieprawidłowym funkcjonowaniem sprzętu komputerowego, oprogramowania komputerowego czy też systemu łączności, za pomocą których Usługobiorca łączy się z systemem Serwisu,
1. za ewentualne szkody powstałe w wyniku błędów, awarii i przerw w funkcjonowaniu Serwisu lub spowodowane nieprawidłowym zapisem lub odczytem danych pobieranych przez Usługobiorców,
1. za zakłócenia w prawidłowym funkcjonowaniu Serwisu, a także utratę danych Usługobiorców niebędących Konsumentami powstałe w wyniku działania siły wyższej lub osób trzecich,
1. za działania osób trzecich polegające na niezgodnym z powszechnie obowiązującym prawem lub Regulaminem wykorzystywaniu danych oraz materiałów umieszczonych w Serwisie,
1. za niemożność zalogowania się w systemie Serwisu spowodowaną w szczególności: jakością połączenia, awarią systemu teleinformatycznego lub sieci energetycznej, błędną konfiguracją oprogramowania Usługobiorców niebędących Konsumentami,
1. za skutki związane z utratą hasła.
Usługobiorca ponosi odpowiedzialność za podanie adresu poczty elektronicznej, do którego nie ma dostępu, w szczególności adresu nieprawidłowego lub należącego do innego podmiotu.

## § 12 POSTANOWIENIA KOŃCOWE

Umowy zawierane poprzez Serwis zawierane są zgodnie z prawem polskim.
Zmiany dokonane w Regulaminie Serwisu przez Usługodawcę, wiążą Usługobiorcę, pod warunkiem, iż został on prawidłowo poinformowany o zmianach i nie wypowiedział umowy o świadczenie usług drogą elektroniczną w terminie 14 dni od dnia powiadomienia Usługobiorcy o zmianach przez Serwis.
Wszelkie spory wynikłe między Usługodawcą, a Usługobiorcami będą rozstrzygane w pierwszej kolejności na drodze negocjacji, z intencją polubownego zakończenia sporu. Jeśli jednak nie byłoby to możliwe, lub też byłoby niesatysfakcjonujące dla którejkolwiek ze stron, spory będą rozstrzygane przez właściwy sąd powszechny, zgodnie z pkt 4 niniejszego paragrafu.
Sądowe rozstrzyganie sporów:
1. ewentualne spory powstałe pomiędzy Usługodawcą, a Usługobiorcą będącym jednocześnie Konsumentem zostają poddane sądom właściwym zgodnie z przepisami kodeksu postępowania cywilnego z dnia 17 listopada 1964 r.,
1. ewentualne spory powstałe pomiędzy Usługodawcą, a Usługobiorcą niebędącym jednocześnie Konsumentem zostają poddane sądowi właściwemu ze względu na miejsce siedziby Usługodawcy.

Usługobiorca będący Konsumentem ma również prawo do skorzystania z pozasądowych sposobów rozstrzygania sporów w szczególności poprzez złożenie po zakończeniu postępowania reklamacyjnego wniosku o wszczęcie mediacji lub wniosku o rozpatrzenie sprawy przez sąd polubowny (wniosek można pobrać na stronie internetowej http://www.uokik.gov.pl/download.php?plik=6223). Wykaz Stałych Polubownych Sądów Konsumenckich działających przy Wojewódzkich Inspektoratach Inspekcji Handlowej dostępny jest na stronie internetowej: http://www.uokik.gov.pl/wazne_adresy.php#faq596). Konsument może skorzystać także z bezpłatnej pomocy powiatowego (miejskiego) rzecznika konsumentów lub organizacji społecznej, do której zadań statutowych należy ochrona konsumentów. Pozasądowe dochodzenie roszczeń po zakończeniu postępowania reklamacyjnego jest bezpłatne.
Konsument w celu polubownego rozwiązania sporu może w szczególności złożyć skargę za pośrednictwem platformy internetowej ODR (Online Dispute Resolution), dostępnej pod adresem: http://ec.europa.eu/consumers/odr/.